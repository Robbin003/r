<!DOCTYPE html>
<html lang="zh-cmn-Hant"><head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <title>祭侄文稿 - One Notebook</title>
    <base href="/">
    
    
    
    
    <link rel="stylesheet" href="/css/main.min.f5f3e2df2d0bed826bf977efbd7bec78aa1ceae578f6a61850470664e74d7a62.css">
</head>
<body><header>
    <nav class="breadcrumb">
        
        <a href="/">/Home</a>
        
        <a href="/posts">/Posts</a>
        
    </nav>
</header>
<div class="container">
<main id="single">
    <h1>祭侄文稿</h1>
    <h2><time datetime="2019-05-05T10:48:53&#43;0800">2019-05-05</time>
</h2>
    <section class="post-content">
        <p>Copy&amp;Paste如下：</p>

<blockquote>
<p>维乾元元年。岁次戊戌。九月。庚午朔。三日壬申。第十三（从父涂去）。叔银青光禄（脱大字）夫使持节蒲州诸军事。蒲州刺史。上轻车都尉。丹阳县开国侯真卿。以清酌庶羞。祭於亡姪赠赞善大夫季明之灵曰。惟尔挺生。夙标幼德。宗庙瑚璉。阶庭兰玉。（方凭积善涂去）。每慰人心。方期戩穀。何图逆贼开衅。称兵犯顺。尔父竭诚。（□制涂去改被胁再涂去）。常山作郡。余时受命。亦在平原。仁兄爱我。（恐涂去）。俾尔传言。尔既归止。爰开土门。土门既开。凶威大蹙。（贼臣拥眾不救涂去）。贼臣不（拥涂去）救。孤城围逼。父（擒涂去）。陷子死。巢倾卵覆。天不悔祸。谁為荼毒。念尔遘残。百身何赎。呜乎哀哉。吾承天泽。移牧河关。（河东近涂去）。泉明（尔之涂去）比者。再陷常山。（提涂去）。携尔首櫬。及兹同还。（亦自常山涂去）。抚念摧切。震悼心顏。方俟远日。（涂去二字不辨）。卜（再涂去一字不可辨）。尔幽宅。（抚涂去）。魂而有知。无嗟久客。呜呼哀哉尚饗。</p>
</blockquote>

<hr />

<p><a href="https://m.weibo.cn/detail/4327844269967536">解读</a></p>

<hr />

<p><em>《祭侄文稿》，又称《祭侄季明文稿》，颜真卿50岁时书。计25行，共230字。</em></p>

<p><img src="img/祭侄文稿.jpg" alt="" /></p>

    </section>
</main>

        </div><footer>
    <span class="footer-text">Powered by <a href="https://gohugo.io/" target="_blank">Hugo</a></span>
</footer>

<script src="/js/highlight.pack.13389e4e093fc0b3466287ead64c1f9fc3007d7703813a413de3f046ea09a346.js" integrity="sha256-EzieTgk/wLNGYofq1kwfn8MAfXcDgTpBPePwRuoJo0Y="></script>
<script>hljs.initHighlightingOnLoad();</script>
</body>
</html>
